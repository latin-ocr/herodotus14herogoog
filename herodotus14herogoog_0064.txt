56 ἯΡοΔοΤοτ [v;
Περσέων, ἐνθαῦτα ἐπὶ τῷ Μαρσύῃ ποταμῷ συνέβα-
λόν τε τοῖσι Πέρσῃσι οἱ Κᾶρες, καὶ μάχην ἐμαχέ-
σαντο ἰσχυρὴν καὶ ε’πὶ χρόνον πολλόν· τέλος δὲ
ἑσσώθησαν διὰ πλῆθος. Περσέων μὲν δή ἔπεσον
ἄνδρες ἐς δισχιλίους, Καρῶν δὲ ἐς μυρίους· ἐνθεῦτεν
δὲ οἶ διαφυγόντες αὐτῶν κατειλήθησαν ἐς Λάβρανδα,
ἐς Διὸς Σσρατίου ἱρόν, μέγα τε καὶ ἅγιον ἄλσος
πλατανίστων. μοῦνοι δὲ, τῶν ἡμεῖς ἴδμεν, Κᾶρές
εἰσι οἳ Διῒ Στρατίῳ θυσίας ἀνάγουσι. κατειληθέν-
τες ὧν οὗτοι ε’νθαῦτα ἐβουλεύοντο περὶ σωτηρίης,
ὁκότερα, ἢ παραδόντες σφέας αὐτοῦς Πέρσῃσι ἢ
ἐκλιπόντες τό παράπαν τὴν Ἀσίην, ἄμεινον πρή-

120 ξουσι. Βουλευομένοισι δέ σφι ταῦτα παραγίνονται
βοηθέοντες Μιλήσιοί τε καὶ οἱ σύμμαχοι αὐτῶν·
ἐνθαῦτα δὲ τοὶ μὲν πρότερον οἶ Κᾶρες ἐβουλεύοντο
μετῆκαν, οἱ δὲ αὖτις πολεμεῖν ἐξ ἀρχῆς ἀρτέοντο·

⁴ καὶ ἐπιοῦσί τε τοῖσι Πέρσῃσι συμβάλλουσι, καὶ
μαχεσάμενοι ε’πὶ πλεῦν ἢ πρότερον ἑσσώθησαν· πε-
σόντων δὲ τῶν πάντων πολλῶν, Μιλήσιοι μάλιστα

121 ἐπλήγησαν. Μετοῖ δὲ, τοῦτο τὰ τρῶμα ἀνέλαβόν
τε καὶ ἀνεμαχέσαντο οἶ Κᾶρες· πυθόμενοι γάρ ὥς
στρατεύεσθαι ὁρμέαται οἷ Πέρσαι ἐπὶ τοῖς πόλις
σφέων, ἐλόχησαν τὴν ἐν Πηδάσῳ ὁδόν· ἐς τὴν ε’μ-
πεσόντες οἷ Πέρσαι νυκτός διεφθάρησαν καὶ αὖτοὶ
καὶ οἶ στρατηγοὶ αὐτῶν, Δαυρίσης καὶ Ἀμόργης καὶ
Σισιμάκης· σῦν δέ σφι ἀπέθανε καὶ Μύρσος ὁ Γύ-
γεω. τοῦ δὲ λόχου τούτου ήγεμων ἦν Ἡρακλείδης
Ἰβανώλιος, ἀνὴρ Μυλασεύς. οὗτοι μέν νυν τῶν
Περσέων οὕτω διεφθάρησαν.

122 ’Υμέης δὲ, καὶ αὐτὸς ε’ὦν τῶν ἐπιδιωξάντων τούς
ἐς Σάρδις στρατευσαμένους Ἰώνων, τραπόμενος ἐς
τὴν Προποντίδα εἷλε Κῖον τὴν Μυσίην. ταύτην δὲ
ἐξελών, ὥς ἐπύθετο τόν Ἑλλήσποντον ἐκλελοιπέναι
Δαυρίσην καὶ στρατεύεσθαι ἐπὶ Καρίης, καταλιπών
τὴν Προποντίδα ἐπὶ τὸν Ἑλλήσποντον ἦγε τόν
στρατόν· καὶ εἷλε μὲν Αἰολέας πάντας ὅσοι τὴν

