· 34 ἮΡοΔοτοτ [V.
λεύοντος Ἀθηναίων, ὀρθῶς ἂν καλέοιτο·) δεύτερον δὲ
καὶ τρίτον, ὅτε ἐπὶ Πεισιστρατιδέων ἐξέλασιν ὄρμηκ
θέντες ἐκ Σπάρτης ἀπίκοντο· τέταρτον δὲ τότε, ὅτε
ἐς Ἐλευσῖνα Κλεομένης ἄγων Πελοποννησίους ἐσέ-
βαλε. οὕτω τέταρτον τότε Δωριέες ἐσέβαλον ἐς
Ἀθήνας.

77 Διαλυθέντος ὧν τοῦ στόλου τούτου α’κλεῶς, ἐν·

θαῦτα Ἀθηναῖοι τίννυσθαι βουλόμενοι, πρῶτα στρα-
τηΐην ποιεῦνται ἐπὶ Χαλκιδέας· Βοιωτοὶ δὲ ,τοῖσι
Χαλκιδεῦσι βοηθέουσι ἐπὶ τὸν Εὔριπον· Ἀθηναίοισι
δὲ ἰδοῦσι τούς βοηθούς ἔδοξε πρότερον τοῖσι Βοιω-
τοῖσι ἢ τοῖσι Χαλκιδεῦσι ἐπιχειρέειν· συμβάλλουσί
τε δὴ τοῖσι Βοαοτοῖσι οἱ Ἀθηναῖοι, καὶ πολλῷ ἐκ·
ριίτησαν· κάρτα δὲ πολλοῦς φονεύσαντες, ἑπτακο-
σίους αὐτῶν ἐζώγρησαν. τῆς δὲ αὐτῆς ταύτης ἦμέ-
ρης οἱ Ἀθηναῖοι διαβάντες ἐς τὴν Εὔβοιαν, συμ-
βάλλουσι καὶ τοῖσι Χαλκιδεῦσι· νικήσαντες δὲ καὶ
τούτους, τετρακισχιλίους κληρούχους ἐπὶ τῶν ἱππο-
βοτέων τῇ χώρῃ λείπουσι· οἱ δὲ ἱπποβόται ἐκαλέ-
οντο οἱ παχέες τῶν Χαλκιδέων· ὅσους δὲ καὶ τούτων
ἐζώγρησαν, ἅμα τοῖσι Βοιωτῶν ἐζωγρημένοισι εἶχον
ἐν φυλακῇ, ἐν πέδαις δήσαντες· χρόνῳ δὲ ἔλυσάν
σφεας διμνέως ἀποτιμησάμενοι· τοὶς δὲ πέδας αὐτῶν,
ἐν τῇσι ἐδεδέατο, ἀνεκρέμασαν ἐς τὴν ἀκρόπολιν·
αἴπερ ἔτι καὶ ἐς ἐμὲ ἦσαν περιεοῦσαι, κρεμαμεναι
ἐκ τειχέων περιπεφλευσμένων πυρὶ ύπό τοῦ Μήδου·
οἷντιον δε τοῦ μεγάρου τοῦ πρὸς ἑσπέρην τετραμμέ-
νου καὶ τῶν λύτρων τὴν δεκάτην ἀνέθηκαν, ποιησαί-
μενοι τέθριππον χαλκεον· τό δὲ ἀριστερῆς χερός
ἔστηκε πρῶτον ἐσιόντι ἐς τα προπύλαια τα ἐν τῇ
ἀκροπόλι, ἐπιγέγραπται δέ οἱ τάδε·

Ἔθνεα Βοιωτῶν καὶ Χαλκιδέων δαμάσαντες
παῖδες Ἀθηναίων ἔργμασιν ἐν πολέμου,

δεσμῷ ἐν ἀχλυόεντι σιδηρέῳ ἔσβεσαν ὕβριν·
τῶν ἵππους δεκάτην Παλλάδι τάσδ’ ἔθεσαν·

’8 Ἀθηναῖοι μέν νυν ηὔξηντο. δηλοῖ δὲ ού κατ’ ἓν

