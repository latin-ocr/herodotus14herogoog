156 ἨΡΟΔΟΤΟΤ [VII.

καὶ Ἀθηνέων· οἰ δὲ ‹iu-<3 Ἀρκαδίης· οἰ δὲ α’,πό Κύθ-
νου· οἶ δὲ ἆπό Φοινίκης· οἱ δὲ α’πό Αἰθιοπίης, ὥς
αὐτοὶ Κύπριοι λέγουσι. Κίλικες δὲ ἔκατόν vra-pecs·-
χοντο νέας· οὗτοι δ’ αὖ περὶ μὲν τῇσι κεφαλῇσι
91 κράνεα ἐπιχώρια, λαισήϊά τε εἶχον ἐντ’ ἀσπίδων
ὠμοβοέης πεποιημένα, καὶ κιθῶνας εἰρινέους ἐνδε-
δυκότες· δύο δὲ ἀκόντια ἕκαστος καὶ ξίφος, εἶχον,
ἀγχοτάτω τῇσι Αἰγυπτίῃσι μαχαίρῃσι πεποιημένα.
οὗτοι μὲν τὸ παλαιὸν ’Ὑπαχαιοὶ ἐκαλέοντο· ἐπὶ δὲ
Κίλικος τοῦ Ἀγήνορος, ἀνδρὸς Φοίνικος, ἔσχον τήν
ἐπωνυμίην. Πάμφυλοι δὲ τριήκοντα παρείχοντο
νέας Ἑλληνικοῖσι ὅπλοισι ἐσκευασμένοι· οἱ δὲ Πάμ-
φυλοι οὗτοι εἰσὶ τῶν ἐκ Τροίης ἀποσκεδασθέντων
92 ἅμα Ἀμφιλόχῳ καὶ Κάλχαντι. Λύκιοι δὲ παρεί-
χοντο νέας πεντήκοντα, θωρηκοφόροι τε ἐόντες καὶ
κνημιδοφόροι· εἶχον δὲ τόξα κρανέϊνα, καὶ ὁῖστοῦς
καλαμίνους ἀπτέρους καὶ ἀκόντια· ἐπὶ δὲ, αἷγός δέρ-
ματα περὶ τούς ὤμους αἰωρεύμενα· περὶ δὲ τῇσι
κεφαλῇσι πίλους πτεροῖσι περιεστεφανωμένους· ἐγ-
χειρίδια δὲ καὶ δρέπανα εἶχον. Λύκιοι δὲ Τερμίλαι
ἐκαλέοντο, ἐκ Κρήτης γεγονότες· ἐπὶ δὲ Λύκου τοῦ
Πανδίονος, οἶν ρός Ἀθηναίου, ἔσχον τὴν ἐπωνυμίην.
93 Δωριέες δὲ οἱ ἐκ τῆς Ἀσίης τριήκοντα παρείχοντο
νέας, ἔχοντές τε Ἑλληνικὰ ὅπλα καὶ γεγονότες «ivd
Πελοποννήσου. Κᾶρες δὲ ἑβδομήκονταπαρείχοντο
νέας, τοῖ μὲν ἄλλα κατάπερ Ἕλληνες ἐσταλμένοι·
εἶχον δὲ καὶ δρέπανα καὶ ἐγχειρίδια. οὗτοι δὲ οἵτι-
νες πρότερον ἐκαλέοντο, ἐν τοῖσι πρώτοισι τῶν
λόγων εἴρηται. Ἴωνες δὲ ἑκατόν νέας παρείχοντο,
94 ἐσκευασμένοι ὥς Ἕλληνες. Ἴωνες δὲ, ὅσον μὲν
χρόνον ἐν Πελοποννήσῳ οἴκεον τήν νῦν καλεομένην
Ἀχαιίην, καὶ πρὶν ἢ Δάναόν τε καὶ Ξοῦθον ἀπικέ-
σθαι ἐς Πελοπόννησον, ὥς Ἕλληνες λέγουσι, ἐκα-
λέοντο Πελασγοὶ Αἰγιαλέες· ἐπὶ δὲ Ἴωνος τοῦ Ξού-
95 θου Ἴωνες. Νησιιῖπαι δὲ, ἑπτακαίδεκα παρείχοντο
νέας, ὠπλισμένοι ὥς Ἕλληνες· καὶ τοῦτο Πελασγι-

